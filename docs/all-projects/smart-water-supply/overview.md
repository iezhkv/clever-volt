---
sidebar_position: 1
title: "Обобщение"

---

# Интелигентна система за управление на водоснабдяване

Проектът представлява система за управление на водоснабдяването на сграда, използвайки два водоизточника - сондажен източник (кладенец) и водопровод (ВиК), с резервоар за съхранение на вода. Системата автоматично избира и превключва между различни [режими на работа][mode-link] в зависимост от наличието на вода в резервоара, налягането във водопровода и потреблението на вода в сградата.

Проектът се състои от няколко основни раздела:

1. **[Тръбна схема](./pipes.md)**: Подробно описание на водопроводната система, включително всички клапани, кранове и връзки.
2. **[Електрическа схема](./electicity.md)**: Описание на електрическите компоненти и как са свързани помежду си.
3. **[Конфигурация и програмиране](./esphome-config.md)**: Програмиране и конфигурация на сензорите и контролерите чрез ESPHome.

[mode-link]: ./modes


### Цели на проекта:

- Ефективно управление на водните ресурси.
- Осигуряване на непрекъснато водоснабдяване на сградата, независимо от основния източник на вода.
- Автоматично превключване между различните [режими на работа][mode-link] в зависимост от моментната нужда и състоянието на системата.
- Повишаване на надеждността и сигурността на водоснабдителната система на сградата.

### Основни компоненти:

1. **Резервоар**: Съхранява вода, която може да бъде използвана за захранване на сградата. Пълни се от сондажа или водопровода в зависимост от режима.
2. **Хидрофорна помпа**: Използва се за подаване на вода от различни източници към сградата.
3. **Сондаж (Изворен източник)**: Подава вода към резервоара или директно към помпата, в зависимост от режима на работа.
4. **Водопровод (ВиК)**: Основен източник на вода, когато резервоарът е празен или налягането във водопровода е достатъчно.

---

### Автоматизация:

Системата автоматично преминава между режимите на базата на състоянието на сензорите. При ниско ниво на резервоара или при недостатъчно налягане във водопровода, системата избира най-подходящия режим за осигуряване на непрекъснато водоснабдяване на сградата.

### [Режими на работа:][mode-link]

1. **Ползване на резервоара `MODE_USE_TANK`**
- Помпата черпи вода от резервоара и подава към сградата. Сондажът пълни резервоара на самотек.
2. **Ползване на водопровода `MODE_USE_SUPPLY`**
- Вода от водопровода подава директно към сградата, докато резервоарът се пълни от сондажа.
3. **Смучене и подаване към сградата `MODE_MIXED_SUPPLY`**
- Ако налягането във водопровода е недостатъчно, системата черпи едновременно вода от сондажа и водопровода.
4. **Пълнене на резервоара със смучене `MODE_FILL_TANK`**
- Помпата черпи вода едновременно от водопровода и сондажа и връща водата в резервоара.

---
